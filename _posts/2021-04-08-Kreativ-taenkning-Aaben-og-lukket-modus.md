---
title: "Kreativ tænkning: Åben og lukket modus"
tags: [workshop, brainstorm, facilitering]
excerpt: ""
header:
  overlay_color: "#000"
  overlay_filter: "0.7"
  overlay_image: /assets/images/pexels-fauxels-3184295.jpg
  caption: "Billede af fauxels på [**Pexels**](https://pexels.com)"
newsletter_box: true
published: true
---

For nylig havde vi en brainstorm workshop på mit arbejde, faciliteret af to af mine dygtige kollegaer.

De havde en (for mig) ny vinkel på dét at tænke kreativt, som selvfølgelig også mindede om mange af de principper jeg kender.

Ideen er at dele sin brainstorm op i to dele eller faser. Første fase er den klassiske brainstorm, hvor alle ideer er gode og man ikke må skyde noget ned. Anden fase er mere analytisk, hvor man prøver at kvalificere sine ideer, og forholder dem til den virkelighed man nu er i.

Det kan også kaldes divergent og konvergent tænkning.

**Divergent tænkning**

- Skaber alternativer
- Åbne for alle og alt kan diskuteres
- Samler forskellige synspunkter
- Folder et problems inderste logik ud
- Ja-hatten

**Konvergent tænkning**

- Evaluerer alternativer.
- Opsummerer essenser
- Opdeler ideer i kategorier
- Når frem til konklusioner

Det smager lidt af en simplere måde at lave [De Seks Tænkehatte](http://hasseriis.net/De-seks-taenkehatte/) på.

## Åben og lukket modus

En anden måde at snakke om divergent og konvergent tænkning på, kunne være at snakke om Åbent og Lukket modus.

Og her har én af de helt store mestre i kreativitet - **John Cleese** - givet sit bud på hvordan han ser forskellene på de to.

[![John Cleese - How to Be Creative](/assets/images/john-cleese.png)](https://vimeo.com/176474304 "John Cleese - How to Be Creative")

Jeg synes du skal se talen, men hvis du gerne vil have det kogt ned til en liste har jeg snydt lidt og lånt fra Henrik Gadegaard på [proces.nu](https://www.proces.nu/):

John Cleese opstiller fem faktorer, der hjælper den åbne modus og kreativiteten på vej:

1.  Plads og rum. Du skal skabe plads til at være kreativ.
2.  Tid. Du skal afgrænse det tidsrum, du er kreativ i.
3.  Tid. Du skal give dig selv tid til, at kreativiteten kan dukke op.
4.  Selvtillid. Du kan ikke være kreativ, hvis du er bange for at begå fejl.
5.  Humor. Humor er en genvej til den åbne tilstand, hvor magien opstår.

Læs hele Henriks blog her:
[www.proces.nu/blog/5-tips-til-at-vaere-kreativ-ifoelge-john-cleese/](https://www.proces.nu/blog/5-tips-til-at-vaere-kreativ-ifoelge-john-cleese/)
