---
title: "En simpel øvelse med utrolig dybde"
tags: [workshop, facilitering, strategi]
excerpt: "Øvelsen er brugbar for små hold, afdelinger eller organisationer"
header:
  overlay_color: "#000"
  overlay_filter: "0.7"
  overlay_image: /assets/images/pexels-startup-stock-photos-7096.jpg
  caption: "Billede: [**Pexels**](https://pexels.com)"
newsletter_box: true
published: true
---

Jeg fandt en simpel øvelse som kan bruges i mange forskellige sammenhænge. Øvelsen er altid den samme men variationen ligger i hvordan sætter den op og hvordan man diskuterer den gruppen efterfølgende.

Øvelsen er brugbar for små hold, afdelinger eller organisationer. Den er lavet til tegnere, men er her tilpasset til brug i strategi- og innovationsarbejde.

Oprindeligt er øvelsen lavet af [Ivan Brunetti](https://www.ivanbrunetti.com/), bredt ud til vores formål af Simon White.

<figure style="width: 250px" class="align-right">
	<img src="/assets/images/six-boxes.png">
</figure>

**Det her skal du bruge**

Deltagere :-D

Et A4-ark papir med 6 felter nummereret 1 til 6. Ét ark per person.

Blyanter eller lignende til at tegne med

15 - 30 til minutter (alt efter hvor meget I skal snakke tilsidst)

**Instruktioner**

Hver deltager tager et stykke papir.

Giv dem 1 minut til at tegne et hus i felt #1. De skal bruge hele minuttet, så ikke noget med at stoppe før tid. Det her er vigtigt!

Nu skal de gengive deres tegning i de efterfølgende felter.

Men! I hver runde har de mindre tid: Felt #2 = 30 sekunder, felt #3 = 20 sekunder, felt #4 = 10 sekunder, felt #5 = 5 sekunder og i det sidste felt 2,5 sekunder.

Sørg for at have et præcist ur til det her :-)

Når I er færdig med de 6 tegninger, så bed hver deltager om at markere deres favorit hus.

Sæt alle tegningerne op på væggen. Og hvis I arbejder remote kan I vise dem til kameraet, uploade dem til et Miro board, eller emaile dem til facilitatoren.

Hver deltager fortæller om hvorfor de lige valgte en specifik tegning blandt de 6 felter.

Facilitatoren bruger øvelsen til at evaluere en "ting" - jeg skriver mere om hvad den ting så kan være herunder.

**Hvad kan øvelsen bruges til?**

- Hvis I udvikler et produkt, er det en god måde at vise hvordan en iterativ process virker, hvor man starter med en MVP. Sagt på en anden måde: hvilken tegning kan hurtigst aflæses som et hus? Det er dét niveau af detaljer I skal arbejde mod. Man kan også se hvilket niveau af detaljer, de andre deltagere har brug for.
- Hvis I arbejder med strategi, kan øvelsen hjælpe dig med at forstå hvem der kan arbejde med meget lidt information, og hvem der har brug for at et koncept eller en idé er helt færdig (og dermed sikkert skal udføre strategien fremfor at definere den)
- Hvis I laver innovation, hvilke huse peger så på noget mere, men er stadig genkendeligt som et hus? Det kan hjælpe jer med at forstå hvordan I kan skubbe til grænserne for hvad der er "best practice" eller normen.
- Sæt deltagerne sammen to og to og lad dem diskutere hinandens tegninger - er der forskel på hvilken de synes er den bedste? Hvorfor er det sådan? Det kan bruges til at lade folk i en gruppe forstå hinandens måder at arbejde på og er en god måde at bygge relationer på. Det kan også gøres som gruppearbejde.

Denne øvelse er blevet brugt i arbejdet med digital transformation, socialt boligbyggeri, team building, til at hjælpe distribuerede teams og en masse produkt-teams i en masse forskellige områder.

Øvelsen kan også bruges som en del af en større workshop, hvor folk kan tilpasse og føje til deres favorittegning, og på den måde kan man vise hvordan Lean eller Agile kan fungere til ledelsestyper.

Folk siger tit at de ikke kan tegne, men børn lærer først at tegne et ansigt, og derefter et hus. Så hvis et barn kan gøre det, så kan alle andre også :-) Det handler ikke om hvor god man er til at tegne, det er en aktivitet der kan demonstrere nogle usagte forskelligheder i en gruppe.
